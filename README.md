Ο ΜΙΚΡΟΣ ΜΑΣ ΒΟΗΘΟΣ
Στο νηπιαγωγείο μας φιλοξενούνται δύο ολοήμερα τμήματα παιδιών και ο χώρος της τουαλέτας μας είναι αρκετά περιορισμένος. Σκεφτήκαμε πως θα μπορούσαμε να λύσουμε το πρόβλημα του συνωστισμού που δημιουργείται. Παράλληλα θελήσαμε να κάνουμε την τουαλέτα μας πιο ευχάριστη και λειτουργική για μας. Σκοπός μας είναι να σχεδιάσουμε και να προγραμματίσουμε το ρομπότ μας, ώστε να είναι ο σύντροφός μας στην τουαλέτα: να μας συνοδεύει, να μας βοηθάει, να μας παροτρύνει στη σωστή χρήση της τουαλέτας και να κάνει την όλη εμπειρία πιο διασκεδαστική με εκπαιδευτικό τρόπο, προωθώντας την υγιεινή και προσωπική φροντίδα, και συμβάλλοντας στην καλλιέργεια του σεβασμού για τους κοινούς χώρους υγιεινής.
