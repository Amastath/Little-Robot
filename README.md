Ο ΜΙΚΡΟΣ ΜΑΣ ΒΟΗΘΟΣ
Θεμα: Η τουαλέτα του σχολείου μας χώρος παιχνιδιού και μάθησης με τη βοήθεια του ρομπότ μας
Στο νηπιαγωγείο μας φοιτούν 37 παιδιά και ο χώρος της τουαλέτας μας είναι μικρός, με τρεις τουαλέτες και τρεις βρύσες μόνο. Σκεφτήκαμε πως θα μπορούσαμε να λύσουμε το πρόβλημα του συνωστισμού που δημιουργείται. Παράλληλα δεν έχει γίνει ανακαίνηση στον χώρο αυτό εδώ και αρκετά χρόνια κι έτσι θελήσαμε να κάνουμε την τουαλέτα μας πιο ευχάριστη και λειτουργική για μας. Σκοπός μας είναι να σχεδιάσουμε και να προγραμματίσουμε το ρομπότ μας, ώστε να είναι ο σύντροφός μας στην τουαλέτα: να μας συνοδεύει, να μας βοηθάει, να μας παροτρύνει στη σωστή χρήση της τουαλέτας και να κάνει την όλη εμπειρία πιο διασκεδαστική με εκπαιδευτικό τρόπο, προωθώντας την υγιεινή και προσωπική φροντίδα, και συμβάλλοντας στην καλλιέργεια του σεβασμού για τους κοινούς χώρους υγιεινής.
